Po zmenšení šírky okna pod 992 pixelov sa zobrazí správa

    Display too small
    This device is not large enough, you need 992px width at least.

Preto som začal hľadať súbory, obsahujúce časť tejto správy.

    grep -rnw '/opt/unetlab/html/' -e 'Display too small'

Príkaz ma naviedol na súbor "/opt/unetlab/html/themes/default/index.html", ktorý ako jediný obsahoval tento text.

...
<body>
        <div class="hidden-md hidden-lg container" id="small">
                ...
        </div>
        <div class="hidden-xs hidden-sm container-fluid" id="body">
                ...
        </div>
</body>
...

Skúsil som zakomentovať riadky od značky "<body>" po "</body>" a uložiť súbor, ale následkom tejto zmeny mi nešli otvárať topológie a vyskytovali sa rôzne grafické chyby vo vykresľovaní topológie a jej prvkov.

Po experimentovaní so zakomentovaním a upravovaním rôznych riadkov som našiel spôsob, ako túto správu vypnúť. Riešenie spočívalo v zakomentovaní celej "div" časti s 'id="small"' a odstránení tried "hidden-xs" a "hidden-sm" z definície časti "div" s 'id="body"' t.j.

...
<body>
        <!--<div class="hidden-md hidden-lg container" id="small">
                ...
        </div>-->
        <!--<div class="hidden-xs hidden-sm container-fluid" id="body">-->
        <div class="container-fluid" id="body">
</body>
...

Prvá úprava vypne hlásenie o nízkom rozlíšení obrazovky. Po uložení súboru po prvej úprave a znovunačítaní stránky uvidíme prazdnu bielu obrazovku, ak je okno prehliadača príliš malé t.j. menšie ako 992 pixelov.

Druhá úprava odstráni obmedzenie pri vykresľovaní obsahu topológie. Po uložení súboru po prvej úprave a znovunačítaní stránky uvidíme pôvodnú topológiu bez výrazných grafických chýb aj vtedy, ak je okno prehliadača príliš malé t.j. menšie ako 992 pixelov.

Po vykonaných úpravách sa problém so zobrazovaním chybovej správy vyriešil, avšak sa vyskytol jeden kozmetický nedostatok. Po zmenšení okna sa zdeformoval posuvník na približovanie a odďaľovanie topológie. Tento problém sa mi nepodarilo ošetriť. Z "Inšpektora prvkov" vo webovom prehliadači som zistil, že tento jav môžu spôsobovať napevno zadané hodnoty v súboroch

    /opt/unetlab/html/themes/default/bootstrap/css/bootstrap.min.css
    /opt/unetlab/html/themes/adminLTE/build/bootstrap-less/variables.less

Samotný prvok sa volá "plus-minus-slider" a posuvná plocha sa volá "zoomslide", Preto sa riešenie môže skrývať v úprave súborov z výstupu nižšie uvedených súborov.
    
    grep -rnw '/opt/unetlab/html/' -e 'plus-minus-slider'
    grep -rnw '/opt/unetlab/html/' -e 'zoomslide'

Bol to práve prvok "zoomslide", ktorý sa neúmerne zväčšil. Jeho funkčnosť - približovať a oddaľovať prvky v topológii však zostala zachovaná aj napriek tomuto vedľajšiemu účinku.